L'elisir d'amore
Gaetano Donizetti

* Acte primer - Escena primera

---

Dolç consol per al segador,
quan el sol més crema i abrasa

reposar davall d'un faig
i al peu d'un tossal respirar

El viu ardor del migdia
temperen l'ombra i el riu que corre

Però la flama ardent de l'amor
cap ombra o riu no la tempera

Afortunat el segador
que d'això se'n pot guardar!

---

Què bella, què adorable és!

Com més la veig, més m'agrada

Però en el seu cor no sóc capaç

d'inspirar el menor afecte

Ella llegeix, estudia, aprèn

No hi ha res que ella ignori

Jo no sóc més que un idiota

Jo només sé sospirar

Què adorable, què bella és!

Què bella, què adorable és!

Com més la veig, més m'agrada

Però en el seu cor no sóc capaç

d'inspirar el menor afecte 

Però en el seu cor no sóc capaç
d'inspirar el menor afecte

Però en el seu cor no sóc capaç

d'inspirar el menor afecte 

Qui m'aclareix la ment?
Qui m'ensenya a fer-me estimar?

El riu i les ombres
clamen el viu ardor del migdia

Però la flama ardent de l'amor
cap ombra o riu no la tempera

Afortunat el segador
que d'això se'n pot guardar!

---

Beneïdes aquestes pàgines!

És curiosa l'aventura

De què rius?

Comparteix amb nosaltres
la teva lectura

És la història de Tristany,
és una crònica d'amor

Llegeix!

A poc a poc m'acostaré a ella
barrejat entre els altres

---

“Per la cruel Isolda
el bell Tristany es consumia

Ni un fil d'esperança tenia
de posseir-la un dia

Fins que va conèixer
un savi bruixot

Que li va entregar un flascó
amb cert elixir d'amor

Gràcies al qual la bella Isolda
ja no es va separar d'ell”

Elixir de tan perfecta
i tan rara qualitat

Tant de bo sabés la teva recepta
o pogués conéixer qui et fa!

Elixir de tan perfecta
i tan rara qualitat

Tant de bo sabés la teva recepta
o pogués conéixer qui et fa!

Llegeix!
llegeix! Llegeix!

---

“Així com va beure un glop
del flascó màgic

El cor rebel d'Isolda
es va entendrir immediatament

I va transformar en un instant
aquella cruel bellesa

Va ser amant de Tristany 
i va ser-li fidel

I per sempre va beneir
aquell primer glop"

Elixir de tan perfecta
i tan rara qualitat

Tant de bo sabés la teva recepta
o pogués conéixer qui et fa!

Elixir de tan perfecta
i tan rara qualitat

Tant de bo sabés la teva recepta
o pogués conéixer qui et fa!

---

Tant de bo sabés la teva recepta
o pogués conéixer qui et fa!

Qui et fa?

---

* Escena segona

---

Soldats, soldats!

---

Com el bell Paris
va oferir la poma a la més bella

estimada vilatana meva
jo et dono aquestes flors

Però jo sóc més gloriós
i més feliç que ell

perquè en premi al meu regal
obtinc el teu bell cor

- És modest el senyoret!
- Sí, és veritat.

- Quin disgust!

Veig clar en la teua cara
que he obert bretxa al teu pit

No és una cosa sorprenent:
sóc galant i sóc sergent

Cap bella dona es resisteix
en veure un casc

Fins i tot la mare de l'amor
cedeix davant de Mart, déu guerrer

- És modest!
- Sí, és veritat.

Fins i tot la mare de l'amor
cedeix davant de Mart, déu guerrer

- Oh, quin dolor!

Fins i tot la mare de l'amor
cedeix davant de Mart, déu guerrer

---

Si m'estimes com jo t'estimo,
per què no rendeixes les armes?

Ídol meu, capitulem:
quin dia vols casar-te amb mi?

Senyoret, no tinc pressa:
vull pensar-m'ho una mica

Pobre de mi, si ella accepta!
Desesperat, moriré

- Capitulem
- No tinc pressa
- Pobre de mi! Moriré!

No tinc pressa.
Vull pensar-m'ho una mica

No perdis més temps.
Volen els dies i les hores

En la guerra i en l'amor
demorar-se és un error

Rendeix-te al vencedor.
No pots escapar de mi

---

Mireu, aquests homes.
Mireu quina arrogància!

Ja canten victòria
abans de lluitar.

No, no és tan fàcil
conquistar a l'Adina

---

Si l'amor em donés almenys
una mica del seu valor!

Li diria com pateixo,
i podria trobar pietat

Però sóc massa tímid
i no puc parlar

Faria riure
si Adina caigués

Si a tots venjara
aquest militar

Sí, sí. Però és una gata vella,
i no hi ha qui pugui amb ella

Però és una gata vella,
i no hi ha qui pugui amb ella

No hi ha qui pugui amb ella

---

Mentrestant, oh noieta meva,
ocuparé la plaça

Concedeix als meus guerrers
que descansin una mica a cobert

Amb molt de gust.
Em considero afortunada
de poder-vos oferir una ampolla.

Agraït. Jo ja sóc de la família

---

Vosaltres podeu reprendre
les tasques interrompudes.
El sol es pon

Anem, anem

* Escena tercera

Una paraula, oh Adina.

Els romanços de costum!
Els sospirs de sempre!

Faries millor
marxant a la ciutat
amb el teu oncle

Diuen que està greument malalt.

El seu mal no és res
comparat amb el meu

No puc anar-me'n.
Mil vegades ho he intentat

Però, i si ell mor
i deixa un altre com a hereu?

I què m'importa?

Moriràs de fam i sense cap suport

O de fam o d'amor,
per a mi és el mateix

Escolta'm. 
Tu ets bo, ets modest

No ets com el sergent.
No et veus capaç d'inspirar-me amor

Et parlo francament i et dic
que esperes el meu amor en va

Que jo sóc capritxosa
i no hi ha cap anhel
que en mi mori tan aviat com neix

Oh, Adina! I per què mai?

Bona pregunta!

---

Pregunta a la brisa aduladora
per què vola sense posar-se

sobre el lliri o sobre la rosa
sobre el prat o sobre el rierol

Et dirà que és la seva naturalesa
ser voluble i infidel

Et dirà que és la seva naturalesa
ser voluble i infidel

Llavors jo he de...?

Renunciar al meu amor,
fugir de mi

Estimada Adina! Jo no puc

Tu no pots? Per què?

Per què? Per què?

Pregunta al riu que gemega
per què des del barranc on neix

corre cap al mar, que el convida
i al mar se'n va a morir

Et dirà que l'arrossega
un poder que no sap explicar

Llavors vols...?

Morir com ell,
però morir seguint-te

Estima una altra. Ho pots fer

Ah, no és possible!

Per a sanar d'una bogeria així,
perquè l'amor fidel és bogeria

has de seguir el meu costum;
canviar cada dia d'amant

Com un clau treu un altre clau
així un amor substitueix un altre amor

D'aquesta manera jo gaudeixo.
Així ric i tinc lliure el cor

---

Només et veig i et sento a tu,
dia i nit en cada objecte.

Intento oblidar-te en va.
El teu rostre tinc gravat al pit

Canviant, com tu fas, 
pot canviar-se qualsevol amor.

Però el primer amor
mai no deixarà el teu cor

---

* Escena quarta

Què és aquesta música que sona?

Veniu a veure la gran novetat.
En una carrossa daurada
ha arribat un senyor foraster

Si véreu quin noble semblant!
Quin vestit. Quina comitiva tan brillant!

De segur que és un gran personatge.
Un baró, un marqués de viatge

De segur que és un gran personatge.
Un baró, un marqués de viatge

Algun noble que està de travessia.
Potser un duc, potser encara més

Observeu: avança, ja se'ns acosta.
Fora els barrets i els capells

Fora els barrets

* Escena cinquena

---

Escolteu, escolteu, camperols.
Escolteu sense piular

Suposo i imagino
que sabeu tan bé com jo

que sóc aquell gran metge,
doctor enciclopèdic anomenat Dulcamara

la virtut preclara del qual
i els infinits portents
són coneguts per tot l'univers i...

... en altres llocs

---

Benefactor dels homes, sanador dels mals,
en pocs dies desallotjo, 
buido els hospitals

i vaig venent salut arreu del món.
Compreu-la, compreu-la,
us la dono per ben poc

Compreu-la, compreu-la,
us la dono per ben poc

Compreu-la, compreu-la,
us la dono per ben poc

És aquest l'odontàlgic i admirable licor
poderós destructor de ratolins i de xinxes

Els certificats autèntics del qual, segellats,
a tots deixaré tocar, veure i llegir

Gràcies al meu beuratge, simpàtic, prolífic,
un home, septuagenari i malaltís

es va convertir en avi de deu xiquets

De deu o vint xiquets!

Gràcies a aquest emplastre, en menys d'una setmana
més d'una afligida viuda va deixar de plorar

Vosaltres, severes comares,
desitgeu rejovenir?

Les vostres incòmodes arrugues
amb això esborrareu

Voleu vosaltres, donzelles, 
voleu la pell ben llisa?

I vosaltres, joves galants, 
voleu tenir sempre amants?

Compreu el meu específic, 
us el venc per pocs diners

El venc per pocs diners

Joves galants, belles viudetes
compreu la medicina. Us la dono per ben poc

Mou els paralítics,
sana els apoplèctics,

els asmàtics, els asfíctics,
els histèrics, els diabètics

cura la timpanitis,
l'escròfula i el raquitisme

i fins i tot el mal de fetge,
que tan de moda està

Obra meravelles amb les xinxes
i és admirable per al fetge

Sana als paralítics 
i alivia els apoplèjics

Compreu el meu específic,
vidues i jovenetes

i vosaltres joves,
que us el deixo per ben poc

Endavant vídues,
endavant nois

Compreu la medicina
que us la deixo per ben poc

---

L'he portat en travessia
des de lluny, a milers de milles

Em direu: quant costa?
Quant val l'ampolla?

Cent escuts? 
No! Trenta?  
No! Vint? Que ningú s'espanti!

Per a demostrar-vos agraïment
per una acollida tan càlida

Vull, bona gent,
regalar-lo per un escut

Un escut! De veritat?
Home més bo no es pot trobar

Aquí està: aquest magnífic i
tan balsàmic elixir

Tota Europa sap que no el venc
per menys de nou lires

Però com que també és cert
que jo vaig néixer al poble

us el deixo per tres lires,
només tres lires us demano

---

Està tan clar com el sol
que qualsevol que el vulgui

un escut comptant
a la butxaca m'ha de ficar

---

És veritat: doneu-nos-el.
Oh, doctor, sou un bon home!

Recordarem la vostra arribada
durant molt de temps

Ai, el dolç amor de la pàtria
pot fer grans miracles!

Recordarem la vostra arribada
durant molt de temps

---

* Escena sisena

Coratge. Potser el cel
ha enviat expressament,
per al meu bé

aquest home miraculós al poble.
La seva ciència vull posar a prova.

Doctor, perdoneu,
és veritat que posseïu
secrets portentosos?

Sorprenents. Les meues butxaques
són com la caixa de Pandora.

Llavors, tindríeu per fortuna
el filtre d'amor de la reina Isolda?

Què? Quina cosa?

Vull dir, el meravellós elixir
que desperta l'amor

Ah, sí, comprenc, entenc.
Jo mateix el destil·lo

És això cert?

Se'n consumeix
molt en aquesta època

Oh, quina sort, i en veneu?

Tots els dies, a tot el món

I a quin preu el teniu?

Molt poc... És a dir, depén

Un sequí, no tinc res més

Aquesta és la quantitat exacta

Ah, tingueu, doctor

Aquí teniu el licor màgic

Agraït, ah sí, molt agraït!
Estic feliç, estic content

Elixir d'una virtut així!
Beneït sigui qui t'elabora!

Per molts llocs que he rodat
he trobat més d’un babau

Però com aquest, la veritat,
no se'n troben, no se'n veuen.

Ei, doctor, un moment.
Com s'ha d'usar?

Amb cura, a poc a poc,
s'agita una mica l'ampolla.

Després es destapa. Però, compte!
Que no s'escapi el vapor!

Llavors l'acostes als llavis
i el beus a glopets

I el sorprenent efecte
no tardaràs a aconseguir

A l'instant?

La veritat és que és necessari
un dia sencer

El temps suficient
per a apanyar-me-les i fugir

I el sabor?

És excel·lent.
(És vi de Bordeus, no elixir...)

Agraït, ah sí, molt agraït!

Estic feliç, estic content

Elixir d'una virtut així!

Beneït sigui qui t'elabora!

Per molts llocs que he rodat
he trobat més d’un babau

Però com aquest, la veritat,
no se'n troben, no se'n veuen.

Jovenet! Ei, ei!

Senyor?

Sobretot, silenci, saps?

Avui en dia vendre amor
és un assumpte molt delicat

Es podria incomodar
l'autoritat

Us dono la meva paraula:
ni una ànima ho sabrà.

Vés, mortal afortunat.
T'he donat un tresor

Tot el sexe femení
demà sospirarà per tu.

(Però demà de bon matí
seré ben lluny d’ací.)

Doctor, us dono la meva paraula
que jo beuré per una sola

Ni per una altra, 
encara que sigui més bella, 
una gota sobrarà

(Certament, una estrella amiga
ha portat aquest home aquí)

* Escena setena

---

Estimat elixir! Ets meu!
Sí, tot meu

Com de poderosa deu ser la teva virtut

que sense haver-te begut encara

ja m'omples el pit d'alegria!

Però, per què el seu efecte
no puc veure fins passat un dia sencer?

Beguem-ne. Oh, que bo! 
Oh, superb! Un altre glop.

Oh, per les venes
em recorre una dolça calor!

Potser també ella comença
a sentir la mateixa flama. 
De segur que la sent.

M'ho indica l'alegria i la gana
que se m'han despertat de sobte.

* Escena vuitena

---

Però qui és aquest boig?

Somio o és en Nemorino?
Tan alegre... I per què?

Dimonis! És ella.

Però no, no ens afanyem.
Que no es cansi per ara dels meus sospirs

Tant fa, demà el seu cor despietat m'adorarà 

Ni tan sols em mira! Com ha canviat!

No sé si és fingida o de veritat
la seva alegria

Per ara amor no sent

Vol fer-se l'indiferent

A aquesta cruel li queda poc
de gaudir de les meves penes

Demà s'acabaran,
demà m'estimarà

Voldria trencar l'estúpid
les seves cadenes i desfer-se'n

Però més pesades
que de costum en patirà

Molt bé!
Has aprés la lliçó.

És cert: la poso en pràctica
per provar

I els patiments d'abans?

Espero oblidar-los.

I el teu antic ardor, doncs?

S'extingirà d'aquí a poc.

Tan sols un dia més
i el meu cor es curarà.

De veritat? Això em consola.
Però ja veurem.

A aquesta cruel li queda poc
de gaudir de les meves penes

Demà s'acabaran,
demà m'estimarà

Voldria trencar l'estúpid
les seves cadenes i desfer-se'n

Però més pesades
que de costum en patirà

* Escena novena

---

En la guerra i en l'amor
l'assetjament avorreix i cansa

A temps arriba Belcore

Ja està ací aquest pesat!

No em falta valor
ni en la guerra i en l'amor

I bé, gentil sergent,
us ha agradat la plaça?

És defensada amb valentia
i en va és atacada.

I no us diu el cor
que aviat es rendirà?

Ah, tant de bo ho vulgui amor!

Veureu com voldrà.

Quan? Serà possible!

A pesar meu, tremolo

Diguem, oh bell àngel meu,
quan ens casarem?

Molt aviat

Què sent?

Però quan?

D'aquí a sis dies

Oh, quina alegria! Sóc feliç.

Ah, què bé.

Què és el que fa gràcia
a aquest badoc?

El faré fora a cops d'escombra
si no se'n va d'ací

I es queda tan alegre i rialler
en sentir que em caso!

No puc ocultar més
la ràbia que em fa

Fanfarró! Ja s'imagina estar
tocant el cel amb els dits...

Però ja està parada la trampa,
demà ho veurà

* Escena desena

---

Senyor sergent, senyor sergent,
us reclama la vostra gent.

Sóc aquí! Què passa?
Per què tanta pressa?

Fa dos minuts que un correu
ha portat una ordre per a vós

El capità... Ah, està bé.
Vinga, companys: hem de partir

Partir! Quan?

Demà al matí.

Oh, cel, tan avia!

Adina està afligida

L'ordre és explícita, no sé què dir...

Maleït imprevist!

Canviar tan sovint de guarnició!

Haver d'abandonar les amants!

L'ordre és explícita, no sé què fer...

Estimada, has sentit? Demà, adéu!
Almenys recorda el meu amor.

Sí, sí, demà sentiràs la notícia

Et demostraré la meva fidelitat:
mantindré la meva promesa.

Sí, sí, demà t'ho diré

Si estàs disposada a mantindre-la,
per què no avançar-ho? Què et costa?

No podem casar-nos avui mateix?

Avui mateix!

Em sembla que es torba

Està bé: avui mateix

Avui mateix! Digues, Adina!

Avui mateix, dius?

I per què no?

Espera almenys fins demà al matí

I a tu què t'importa? Vegem.

Adina, creu-me, t'ho suplico...

No pots casar-te amb ell, t'ho asseguro...

Espera una mica, només un dia...

Un simple dia, jo sé per què.

Demà, estimada, te'n penediries.
No lamentaries igual que jo

Dóna gràcies al cel, estúpid,
que ets boig o borratxo pel vi.

T'hauria estrangulat, fet a trossets,
si ara mateix estiguessis com cal.

Aprofita mentre continc les mans
i vés-te'n, bufó; amaga't de mi.

Compadiu-lo, és un jovenet:
un ingenu, un mig boig;

S'ha capficat que he d'estimar-lo,
perquè delira d'amor per mi

Vull venjar-me i que caigui,
penedit, als meus peus

Fixeu-vos ara en aquest ximplot.

Té l'absurda presumpció
de jugar-se-la a un sergent

A un home de món sense igual.

Per Bacus, certament la bella Adina
és un mos per a tu!

Anem, Belcore,
avisem el notari!

Doctor, doctor!
Socors! Ajuda!

És boig de veritat.

Me la pagaràs

A un alegre convit,
amics, us convido.

Giannetta, noies,
us espero per a ballar

Un ball! Un banquet!
Qui ho podria refusar?

Entre alegre armonia i joiosa companyia

volem contents passar la jornada

l'amor serà present a la festa

Ell perd el cap:
quin riure em fa!

Em menysprea el sergent. 
La ingrata es burla de mi.

La rialla de la gent
em fa ser, la despietada.

El meu cor oprimit 
ja no té esperança...

Doctor! Doctor!
Socors! Pietat!

* Acte segon - Escena primera

---

Cantem i brindem
per uns promesos tan amables

Que per a ells siguen llargs i traquils
els dies de plaer

Per a mi, l’amor i el vi
sempre seran dos divinitats

Compensen qualsevol afany
la dona i un bon glop

Si estigués aquí en Nemorino!
Em burlaria d’ell

Cantem i brindem
per uns promesos tan amables

Que per a ells siguen llargs i traquils
els dies de plaer

Com que us agrada cantar,
escolteu-me, senyors:

tinc aaqí una cançoneta
acabada de crear

vivaç, graciosa,
que us pot agradar

sempre que la bella promesa
em vulgui acompanyar

Sí, sí, ens agradarà.
Deu ser una cosa singular

si al gran Dulcamara
ha pogut contentar

“Nina la gondolera,
i el senador Trident,
barcarola a dos veus.”

Atents!

"Jo sóc ric i tu ets bella,
jo tinc ducats i tu encants:

per què et resisteixes a mi?
Nina meva! Què més vols?”

“Quin honor! Un senador
em suplica amor!

Però jo, modesta gondolera,
vull casar-me amb algú semblant a mi”

“Ídol meu, no sigues tan rigorosa,
i fes feliç un senador”

“Excel·lència! És massa honor;
jo no mereixo un senador"

"Adorada barquera,
pren l’or i deixa l’amor

Aquest és lleuger i lleuger vola.
Aquell és pesat i sempre queda”

“Quin honor! Un senador
em suplica amor!

Però Zanetto és un jovenet que
m’agrada i amb ell em vull casar”

“Ídol meu, no sigues tan rigorosa,
i fes feliç un senador”

“Excel·lència! És massa honor;
jo no meresc un senador"

Bravo, bravo, Dulcamara!
La cançó és molt singular

No l’hauria triada millor
el més expert cantor

El doctor Dulcamara
és un mestre en totes les arts

Silenci!

Aquí és el notari,
que ve a aixecar acta
de la meva felicitat.

Que sigui benvingut!

T’abraço i et saludo, metge
d’amor, reclutador d’Himeneu!

Ja està aquí el notari i Nemorino no arriba!

Anem, la meva bella Venus...

Però, per què
en la teva tendra mirada
veig algun nuvolet?

No és res.

Si ell no està present,
no es consumarà la meva venjança

Firmem l’acta: el temps constreny.

Cantem i brindem
per uns promesos tan amables

Que per a ells siguen llargs i traquils
els dies de plaer.

* Escena segona

---

Les festes nupcials,
són molt plaents 

però el que més m’agrada
és l’agradable visió del banquet

He vist el notari:
Sí, l’he vist. 

Ja no hi ha esperança
per a tu, Nemorino.
Tinc el cor destrossat.

"Ídol meu, no sigues tan rigorosa
i fes feliç un senador"

Vosté aquí, doctor!

Sí, m’han convidat a la festa
aquests amables promesos, i m’entretinc
amb aquestes sobres.
O
I jo estic desesperat
i fora de mi. 

Doctor, necessito
ser estimat... abans de demà.

Ara... Inmediatament.

Caram, és boig!
Beu l’elixir i tot solucionat

I de veritat
seré estimat per ella?

De segur: t’ho prometo

Si vols avançar l’efecte de l’elixir,
beu-ne de seguida una altra dosi.

Jo me’n vaig d'aquí mitja hora

Benvolgut doctor,
doneu-me una altra ampolla

Amb molt de gust. 
M’agrada ajudar els necessitats. 
Tens diners?

Ah! No en tinc més

Benvolgut,
la cosa canvia. 

Vine a veure’m
tan bon punt en tinguis.

Podràs trobar-me
al costat de La Perdiu

Tens un quart d’hora

* Escena tercera

---

Oh, que infeliç sóc!

Certament, la dona
és un animal extravagant. 

Adina m’estima,
està contenta de casar-se amb mi,

Però vol demorar-ho fins a aquesta nit!

Aquí està el meu rival!
Em destrossaria el cap amb les mans.

I bé, què li passa a aquest ximple?

Ei, ei, tu, jovenet!
Què et desespera?

Estic desesperat
perquè no tinc diners
i no sé on trobar-ne.

Ei, estúpid!
Si no tens diners, fes-te soldat
i tindràs vint escuts.

Vint escuts!

Comptants!

Quan? Ara?

A l’instant!

Què he de fer?

I amb els diners,
glòria i honor en el regiment

Ah, no és l’ambició
el que sedueix aquest cor

Si és per amor, en la guarnició
no t’ha de faltar amor

Als perills de la guerra
jo sé bé que estic exposat:

que demà, la terra dels pares,
oncle i parents, ai, abandono.

Però sé, també, que és
l’únic camí que em queda

per a poder aconseguir
en un sol dia el cor d’Adina

Ah! Qui un dia obtingui Adina,
fins i tot la vida pot deixar!

A l’alegre so del tambor,
entre les files i les banderes,

a l’amor li agrada rondar
amb les espavilades cantineres...

Sempre feliç i content, 
de dones boniques en té un centenar

De fidelitat no s’avorreix,
no perd el temps a sospirar

Creu-me: la vertadera alegria
acompanya el militar

Vint escuts!

Immediatament

Està bé. Prepara’ls.

Però, abans de res, 
has de signar aquest document

Fes una creu aquí.

Vaig volant
a buscar Dulcamara


Encaixa la mà, jovenet.
M’alegro de l’allistament

En el fons, més o menys,
em sembles un bon noi

Aviat seràs caporal
si em prens com a exemple

He reclutat el meu rival
Ja en tinc una altra per explicar

Ah, no saps qui m’ha portat a fer aquest pas,
a prendre la decisió

no saps quin cor s’oculta
sota aquestes humils vestidures

Què significa aquesta suma per a mi,
no ho podries ni imaginar.

Ah, no hi ha tresor igual,
si aconsegueix fer-me estimar!

* Escena quarta

---

És possible?

Molt possible.

No és probable!

Molt probable.

Però com és això? Com ho saps?

Qui t’ho ha dit? Qui és? On és?

No feu soroll: parleu baixet.
Encara no es pot divulgar el secret.

Només el sap el mercaderer,
que m'ho ha dit en confidència.

El mercader t’ho ha dit!
Deu ser cert. Aquesta és bona!

Heu de saber que l’altre dia
va morir l'oncle de Nemorino

i que al jovenet li ha deixat
una enorme herència

Però calleu, baixet, si us plau.
No s’ha de dir

No es dirà.

Ara Nemorino és milionari,
és el magnat del veïnat

Un home de vàlua, un bon partit...
Feliç serà la qui el faça marit!

Però calleu, baixet, si us plau
No s’ha de dir

No es dirà.

* Escena cinquena

---

De l’elixir meravellós
he begut abundantment,

i m’ha promés el metge
adulacions de totes les belles.

Més del que és habitual
ha renascut en mi l’esperança

L’efecte d'aquest fàrmac
ja es deixa sentir

Continua sent senzill i humil,
Encara no s’ha assabentat

Anem!

La vostra humilíssima servidora.

Giannetta!

M’inclino davant vós

Què els passa a aquestes joves?

El nostre estimat Nemorino!

Mira que és amable;
té l’aspecte d’un senyor.

Comprenc: és l’efecte
del màgic licor

* Escena sisena

---

Què veig?

És magnífic!
Doctor, vau dir la veritat.

Per virtut simpàtica
he tocat el cor de totes

Què sent?

I ho he de creure!

Us agrada?

Oh, sí, per descomptat.

És un jove que mereix
el nostre afecte i honor!

Creia que el trobaria plorant
i el trobo entre jocs i festa

Ah!, no seria això possible
si encara pensés en mi

Oh, el jove gentil i estimat!
No em separo ja d'ell

Faré l'impossible
per inspirar-li amor

No tinc paraules per a expressar
l'immens goig que sento

Si totes m’estimen,
ella també em voldrà.

Quina alegria!

Ho veig i no m'ho crec.
El cas és ben estrany

Sóc en veritat posseïdor
d'un beuratge màgic?
no)
Aquí prop, a l’ombra,
ha començat el ball

Vindreu també?

Oh, sens falta

I ballareu?

Amb mi

Sí

Amb mi!

Sí

Jo sóc la primera

Sóc jo! Sóc jo!

M'ho ha promés a mi

I a mi. I a mi.

Veniu

Calma

Trieu...

Ara mateix

Tu seràs la primera

Després, tu. Després, tu

Misericòrdia!

Amb totes les dones!

No hi ha un licor com el meu.

Ei, Nemorino.

Oh, Senyor, ella també...

Però totes, totes!

Acosta’t.

Belcore m’ha dit que, 
enlluernat per uns pocs escuts,
t’has fet soldat

Soldat! Oh, diantre!

Comets un gran error,
d'aquest tema vull parlar-te’n

Parleu, doncs. Parleu, doncs

Al ball, al ball!

És veritat, és veritat

Ara vinc

Ho veig i no m’ho crec!
No hi ha un licor igual

Escolta’m, escolta’m

Ara vinc, ara vinc

Al ball, al ball.
Anem’hi, anem-hi.

Escolta’m.

Ja m’imagino
què és el que vols

Ja sents l’efecte del fàrmac
i m’estimes de cor.

El desassossec,
el batec d’un cor amant,

en un sol instant provaràs.

Oh! Que ràpid ha sigut el canvi

Sent un despit insòlit al cor.

Oh, amor, et venges de la meva indiferència

A qui em menysprea
em forces a estimar

Sí, totes l’estimen:
quina meravella!

Benvolguda, admirable
ampolla meva!

Veig com plouen
a milers els sequins

començo a convertir-me en un Cressus.

Per tots els homes del seu poble
aquesta s'imagina que ha de ser cortejada.

Però aquest jove serà, ho juro,
un os dur de rosegar.

Què content se’n va!

El mèrit és meu

Vostre, doctor?

Sí, tot.

L’alegria està a les meves ordres,
Jo destil·lo el plaer i l’amor
en un alambí

Com l’aigua de roses, i això fa 
que ara us meravelli el jovenet

És tot un portent de la meva poció.

Bogeries!

Bogeries, dieu?

Incrèdula! Bogeries?

Coneixeu el poder de l’alquímia,
el gran valor de l’elixir d’amor
de la reina Isolda?

Isolda?

Isolda.
Tinc tota classe de mixtures i preparats.

Què sent?
I vau donar l’elixir a Nemorino?

Me’l va demanar
per a obtindre l’amor
de no sé quina dona cruel

Aleshores, estava enamorat?

Llanguia, sospirava
sense gens d’esperança

I per a tenir una gota del fàrmac encantat,
va vendre la llibertat: es va fer soldat.

Quant d’amor! I jo, despietada,
turmentava un cor tan noble!

Ella també està enamorada;
necessita el licor

Llavors, ara Nemorino
és molt afortunat en l’amor!

Tot el sexe femení
està boig pel jove

I quina dona li agrada? 
Quina entre tantes és la preferida?

És el gall del corral,
a totes segueix, a totes corteja.

I jo sola, insensata,
posseïa un cor tan noble!

Aquesta també està enamorada;
Necessita el licor...

Bella Adina, vine un moment.
Acosta’t més, alça el cap

Estàs enamorada, ho noto
per aquest aire afligit i trist

Si tu vols...?

Si jo vull? Què?

Alça el cap, capritxosa!

Si vols, tinc aquí la recepta
que podrà guarir el teu mal

Ah, doctor, serà perfecta,
però amb mi no farà efecte

Vols veure milers d’amants
afligits llanguir als teus peus?

No sabria què fer amb tants:
el meu cor només en vol un

Desitges tornar geloses i boges
dones, viudes i noietes?

No em sedueix, no m’agrada
torbar la pau dels altres

Vols conquistar un ric?

Les riqueses no em preocupen

Un compte? Un marquès?

No, només vull Nemorino

Pren la meva recepta,
que et farà efecte

Ai, doctor, deu ser perfecta!
Però amb mi no farà efecte...

Insensata! I seràs capaç
de negar el seu valor?

Jo respecto l’elixir, però
per a mi n’hi ha un de millor

Nemorino, deixarà les altres
serà tot meu, serà meu només

Ah, doctor, és massa astuta:
aquesta en sap més que tu

Una tendra miradeta,
un somriure, una carícia

pot véncer el més obstinat,
ablanir qui més ens menysprea.

He vist tants i tants
enamorats, pretendents,

que ni tan sols Nemorino
podrà escapar de mi

La recepta és la meva cara,
en aquests ulls està l’elixir

Sí, ja ho veig, diablessa...
En saps més que jo, del tema

Aquesta boca tan bella
és la drogueria de l’amor

Tens l'alambí i el forn,
més candents que un volcà

Per a filtrar l’amor que vols,
per a cremar i reduir a cendres

Ah, voldria canviar pels teus
els meus flascons d’elixir

* Escena setena

---

Una furtiva llàgrima

dels seus ulls ha brollat

Aquelles alegres joves

pareixia envejar

Què més puc desitjar?

M’estima, ho veig

Un sol instant, 
els batecs del seu bell cor
desitgo sentir!

Confondre els meus sospirs
un instant amb els seus sospirs!

Oh, cel, així puc morir,
no demano més

Aquí arriba… Oh, com realça
la seva bellesa el naixent amor!

Continuaré fent-me l’indiferent
fins que vingui ella a declarar-se

* Escena vuitena

---

Nemorino! I bé?

Ja no sé on estic: joves i velles,
belles i lletges, em volen com a marit

I tu?

No puc aferrar-me a cap:
espero encara la meva felicitat,
que està pròxima

Escolta’m.

Ah! Ja hi som. 
Us escolto, Adina.

Diguem: per què te’n vas?
Per què has decidit fer-te soldat?

Perquè?… Perquè he volgut provar
si així el meu destí podia millorar.

La teva persona,
la teva vida ens és estimada. 

He recomprat el teu fatal contracte
amb Belcore.

Vós mateixa! 
És natural: és obra de l’amor

Pren... Gràcies a mi ets lliure,
queda’t a la teva terra

No hi ha destí tan cruel
que no canvïi algun dia

Aquí, on tots t’estimen,
sensat, afectuós, honest

No estaràs sempre així,
descontent i trist, no.

Ara, ara es declararà...

Adéu.

Què? Em deixeu?

Jo... sí

No teniu res més a dir-me?

Res més

Doncs bé, tingueu!

Ja que no sóc estimat,
vull morir soldat

Per a mi ja no hi haurà pau,
si em va enganyar el doctor

Ell va ser sincer amb tu
si confies en el teu cor

Assabenta-te'n per fi:
jo et vull! Sí, et vull i t’estimo

El que t’he fet patir, 
anhelo compensar-t’ho fent-te feliç

Oblida la meva severitat,
et juoe amor etern.

Oh, quina alegria indescriptible!
No em va enganyar el doctor.

* Escena última

---

Alto! De front! Què veig?
Presento armes al meu rival!

Així és, Belcore,
i convé quedar en pau

Ell és el meu promés, i ja està fet…

Està fet

Doncs, queda-te’l, malvada.
Pitjor per a tu. Ple de dones està el món

Milers i milers n’obtindrà Belcore

Te les proporcionarà aquest elixir d’amor!

Benvolgut doctor,
feliç sóc gràcies a vós.

Gràcies a ell!

Gràcies a mi

Sapieu que Nemorino
s’ha convertit de sobte

en el cavaller més ric del poble...
perquè s’ha mort el seu oncle.

S’ha mort l’oncle!

Jo ho sabia

Jo també ho sabia

Però el que no sabeu, ni podríeu saber,
és que aquest sobrenatural elixir

pot, en un moment,
no sols remeiar el mal d’amors,
sinó enriquir els pobres.

Oh, quin gran licor!

Corregeix qualsevol defecte,
qualsevol vici de natura

Proporciona bellesa
a la criatura més lletja

Fa caminar els tolits,
esclafa gepes, aplana bonys

Qualsevol incòmode tumor
cobreix fins que desapareix

Aquí, doctor, a mi, doctor.
Un flascó, dos, tres.

És un suborn decisiu
per a guardians escrupolosos

És un somnífer excel·lent
per a velles i gelosos

Dóna valor a les noietes
que tenen por de dormir soles

Per a l’amor és un excitant
més potent que el café

Aqui, doctor, a mi, doctor.
Un flascó, dos, tres.

Preferit per les estrelles,
us deixo un gran tresor

En aquest ho trobareu tot:
salut i bellesa, alegria, sort i or

Reverdiu, floriu,
engreixeu-vos i enriquiu-vos

Que a l’amic Dulcamara
això us faci recordar

Visca el gran Dulcamara,
el Fènix dels doctors!

A ell li dec la meva estimada.
Només per ell sóc feliç

L'efecte del seu fàrmac
mai podré oblidar

Només per ell sóc feliç

L'efecte del seu fàrmac
mai podré oblidar.

Maleït xarlatà!
Tant de bo et despenyis!

Un moment de plaer
brilla ara en aquest cor

Vola lluny dels pensaments
la memòria del dolor

Afortunats els meus afanys,
el meu cor no sap maleir-los

Sense vós, no gaudiria
de tanta felicitat

Tu ets completament feliç
en la teva tranquil·litat

Visca el gran Dulcamara,
el Fènix dels doctors!

Amb salut i amb tresors
aviat tornarà

---



